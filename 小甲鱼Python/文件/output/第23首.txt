雨霖铃・寒蝉凄切 柳永
寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。
多情自古伤离别，更那堪冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？ 25、 浣溪沙秦观 
漠漠轻寒上小楼，晓阴无赖似穷秋，淡烟滚滚画屏幽。
自在飞花轻似梦，无边丝雨细如愁，宝帘闲挂小银钩。
